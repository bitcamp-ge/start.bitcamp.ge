**მიმოხილვა**

ჯავასკრიპტი მულტი-პარადიგმული, დინამიური ენაა, ტიპებით, ოპერატორებით, სტანდარტული ჩაშენებული ობიექტებით და მეთოდებით. მისი სინტაქსი კი ეფუძვნება Java_ს და C პროგრამულ ენებს და არამარტო ეფუძვნება, მოცემული ორი ენიდან ბევრი სტრუქტურის ჯავასკრიპტში გამოყენებაც შეიძლება. ჯავასკრიპტი მხარდაჭერას უწევს ობიექტზე-ორიენტირებულ პროგრამირებასაც, ობიექტური პროტოტიპებით, კლასების მაგიერ. მისი მხარდაჭერა ასევე ვრცელდება ფუნქციონალურ პროგრამირებაზეც, იქედან გამომდინარე რომ ფუნქციები ობიექტებია, მათი მოთავსება შეიძლება ცვლადებშიც.

პირველ რიგში, დავიწყოთ ტიპებით (types). ჯავასკრიპტის პროგრამები მანიპულირებენ ცვლადებით, ხოლო ეს ცვლადები მიეკუთვნებიან კონკრეტულ ტიპებს, ასევე ცნობილი როგორც “მონაცემთა ტიპები”:

- numbers
- strings
- boolean
- objects
- symbol

ასევე undefined და null ტიპები, რომლებიც საკმაოდ ძველია. ასევე აღსანიშნავად ღირს ```Array``` (მასივი), რომელიც შედარებით სპეციალური ტიპის ობიექტია, ```Date``` და ```RegExp``` ობიექტები. ტექნიკურად რომ სწორად ავღწეროთ, ფუნქციები უბრალოდ სპეციალური ტიპის ობიექტებია, ამიტომ შეგვიძლია ზემოთა ტიპების დიაგრამა ოდნავ ჩავასწოროთ:

- numbers
- strings
- boolean
- symbol
- objects
  - functions
  - Array
  - Date
  - RegExp
- null
- undefined

და ასევე ჩაშენებული ```Error``` ტიპები. მაგრამ, საქმეს მეტად გავიმარტივებთ თუ პირველი დიაგრამით ვიხელმძღვანებელებთ, ამიტომ ჯერ-ჯერობით ექსტრა მონაცემების ტიპებს რომლებიც ქვემოთ დავამატ, არ განვიხილავთ. 

