---
description: >-
  სათარგმნი მასალა:
  https://developer.mozilla.org/en-US/docs/Learn/Tools_and_testing/GitHub
---

# Git


ყველა დეველოპერი ძირითადად იყენებს რაღაც სახის ვერსიების სამართავ სისტემას `(Version Control System)`. ხელსაწყო, რომელიც დეველოპერს კოლაბორაციის საშუალებას აძლევს სხვა დეველოპერებთან. რაშიც იგულისხმება ის, რომ მათ შეუძლიათ იმუშაონ საერთო პროექტზე და აირიდონ ისეთი საშიშროებები, როგორებიცაა:

* თავზე გადაწერა ერთმანეთის ნამუშევრის
* ხარვეზის დაფიქისრების შემთხვევაში, გვაძლევს საშუალებას, რომ ცვლილებები დავაბრუნოთ წინა გამართულ ვერსიებში.

ყველაზე პოპულარული ვერსიების სამართავი სისტემა (ყოველ შემთვევაში ვებ დეველოპერებისთვის) არის **Git**, **GiHub**-თან ერთად. **GitHub** არის საიტი, რომელიც საშუალებას იძლევა დავჰოსტოთ სათავსოები`(Repositories)` და გვაწვდის ხელსაწყოებს მათთან უკეთესად სამუშაოდ.

---

# მიმოხილვა

ვერსიების სამართავი სისტემები **სასიცოცხლოდ მნიშვნელოვანია** დეველოპმენტისთვის.

* იშვიათობაა დამოუკიდებლად პროექტზე მუშაობა, ამიტომ როცა იწყებ სხვა დეველოპერებთან ერთად მუშაობას, მაშინ ჩნდება შესრულებული სამუშაოს ერთმანეთთან კონფლიქტის რისკი. — ეს ხდება მაშინ, როდესაც ორივე დეველოპერი ერთსა და იმავე დროს ცდილობს განაახლოს ერთი და იგივე კოდის ნაწილი. ასეთ დროს საჭიროა, რომ არსებობდეს რაღაც სახის მექანიზმი, რომელიც დაგვეხმარება მსგავსი სიტუაციების სამართავად და მოახდენს შესრულებული სამუშაოს დაკარგვის პრევენციას.

* დამოუკიდებლად, ან სხვებთან ერთად პროექტზე მუშაობისას  ვერსიების სამართავი სისტემა გვაძლევს საშუალებას დავაბრუნოთ კოდი სასურველ ნაწილში მაშინაც კი, თუ კომპიუტერი მწყობრიდან გამოვა.

* ხშირია შემთხვევები, როდესაც პრობლემის აღმოჩენა ხდება მოგვიანებით, ამიტომაც შესაძლებელია კოდის წინა სასურველ ვერსიაზე დაბრუნება.

* ძირითადად, სხვადასხვა გუნდის წევრები ქმნიან ცალკეულ ვერსიებს კოდის (ეწოდება *Branch* Git-ში), სადაც მუშაობენ ახალ Feature-ზე და შემდგომ ხდება შეტანილი ცვლილების შერწყმა(merge) კონტროლირებადი მეთოდით (GitHub-ში გამოიყენება *pull request*) *master* ბრენჩთან.



ვერსიების სამართავი სისტემები გვაწვდიან ყველა საჭირო ხელსაწყოს, ზემოხსენებული საჭიროებებისათვის. [Git](https://git-scm.com/) არის მაგალითი ვერსიების სამართავი სისტემის, ხოლო [GitHub](https://github.com) არის ვებ საიტი + ინფრასტრუქტურა, რომელიც უზრუნველყოფს Git სერვერსა და უამრავ სასარგებლო ხელსაწყოს Git სათავსოებთან(`Repositories`) სამუშაოდ, როგორც ინდივიდუალური პირებისთვის, ასევე გუნდებისთვისაც.

> Git არის განაწილებული ვერსიების სამართავი სისტემა, იგულისხმება, რომ სათავსოს სრული ეგზემპლარი  არსებობს ლოკალურად შენს კომპიუტერში (ყველა სხვას აქვთ თავიანთი ეგზემპლარები). ნებისმიერი სახის შეტანილი ცვლილება ასახული იქნება მხოლოდ შენს ეგზემპლარში. შეტანილი ცვლილებები შემდგომ და-push-ული არის სერვერზე, სადაც ადმინისტრატორი წყვეტს შეირწყმება თუ არა ასახული ცვლილებები master ეგზემპლართან.

---

# წინაპირობა

Git და GitHub გამოსაყენებლად საჭიროა:

* დესკტოპ კომპიუტერი, სადაც დაინსტალირებულია Git (ნახეთ: [Git ჩამოსატვირთი გვერდი](https://git-scm.com/downloads))

* ხელსაწყო Git გამოსაყენებლად. იმის გათვალისწინებით, თუ როგორ სტილში გიყვარს მუშაობა, შეგიძლია გამოიყენო : [Git გრაფიკული კლიენტი](https://git-scm.com/downloads/guis/) (რეკომენდირებულია გამოიყენოთ: GitHub Desktop, SourceTree ან Git Kraken), ან შესაძლოა ტერმინალ ფანჯარის გამოყენებაც საწყის დონეზე საბაზისო git ბრძანებების შესასწავლად.

* [GitHub ანგარიში](https://github.com/join) თუ უკვე არ გაქვთ, გამოიყენეთ მითითებული ლინკი დასარეგისტრირებლად.

გასათვალისწინებელია, რომ წინაპირობის დასაკმაყოფილებლად აუცილებელი არ არის გარკვეული იყოთ ვებ დეველოპმენტში, Git/GitHub ან სხვა ნებისმიერ ვერსიების სამართავ სისტემაში, მაგრამ რეკომენდირებულია, რომ იცით რაღაც დონეზე კოდინგი და გაქვთ ნებისმიერი სახის კოდი, რომელსაც განათავსებთ სათავსოებში.

ასევე რეკომენდირებულია, რომ გაქვთ ტერმინალის საბაზისო ცოდნა. მაგალითისთვის: იცით როგორ გადახვიდეთ დირექტორიებში, შექმნათ ფაილები და როგორ შეცვალოთ სისტემური `PATH`

>GitHub არ არის ერთადერთი პლატფორმა, Git-თან სამუშაოდ. არსებობს ასევე სხვა ალტერნატივებიც, როგორიცაა [Gitlab](https://gitlab.com), რომელიც შეგიძლიათ, რომ ცადოთ. ასევე შესაძლებელია საკუთარი Git სერვერის აწევა/გამოყენებაც Github/Gitlab მაგივრად, მაგრამ მიმდინარე კურსში ჩვენ ვიმუშავებთ GitHub-ზე.

---

# გზამკვლევები


[Hello World](https://LinkHere.LinkHere)

ზემოხსენებული გაკვეთილი იდეალურია დამწყებებისთვის - პრაქტიკული მაგალითებით მუშაობა GitHub-თან. ისწავლით Git საბაზისოებს. როგორ შევქმნათ სათავსო, ბრენჩები, კომიტები, გავხსნათ და შევრწყათ pull request-ები.

[Git Handbook](https://LinkHere.LinkHere)

ამ გაკვეთილში გაეცნობით ვერსიების სამართავ სისტემებს უფრო სიღრმისეულად. განხილულია ასევე თუ რა არის სათავსო, როგორ მუშაობს GitHub მოდელი, Git ბრძანებები თავისი მაგალითებით და სხვ.

[Forking Projects](https://LinkHere.LinkHere)

თუ დაინტერესებული ხართ კონტრიბუციით და გსურთ სხვის კოდში წვლილის შეტანა, მაშინ პროექტების Forking-ი მნიშვნელოვანია. ამ გაკვეთილში დეტალურად არის ახსნილი თუ როგორ.


[Pull Requests შესახებ](https://LinkHere.LinkHere)

გზამკვლევი თუ როგორ ვმართოთ pull request-ები. 

[Mastering Issues](https://LinkHere.LinkHere)

Issue-ები შეგვიძლია წარმოვიდგინოთ, როგორც ფორუმი ჩვენი GitHub პროექტისთვის, სადაც სხვა დეველოპერებს(ან უბრალოდ დაინტერესებულ პირებს) შესაძლებლობა აქვთ დასვან შეკითხვები, დააფიქსირონ ხარვეზები, ან მოახდინოთ "ხმის მიწვდენა" თქვენი პროდუქტის მომხმარებლებზე (მაგალითისთვის: X ხარვეზი, რომელიც დააფიქსირა მომხმარებელმა არის აღმოფხვრილი). ამ გაკვეთილში გაეცნობით საბაზისოებს, რაც უნდა იცოდეთ Issue-თან მიმართებაში.

> მნიშვნელოვანია იცოდეთ, რომ გაცილებით ბევრი რაღაცის გაკეთება არის შესაძლებელი Git და GitHub-ით, მაგრამ ზემოხსენებული გზამკვლევებით წარმოდგენილია ის მინიმალური სასწავლო მასალა, რაც საჭიროა Git-ის ეფექტურად გამოსაყენებლად. რაც უფრო ღრმად დაეუფლებით Git-ს მიხვდებით, რომ მარტივია შეცდომის დაშვება, როდესაც დაიწყებთ უფრო კომპლექსური ბრძანებების გამოყენებას, მაგრამ არ ინერვიულოთ!  ზოგჯერ თვით პროფესიონალ დეველოპერებსაც კი დამაბნევლად ეჩვენებათ Git და ამიტომაც კონსულტაციისთვის ხშირად მიმართავენ ისეთ ხერხებს, როგორებიცაა: გადაწყვეტის ინტერნეტში მოძიება, ან Git-თვის განკუთვნილ ვებ-გვერდებს. მაგ: [Flight rules for Git](https://github.com/k88hudson/git-flight-rules) და [Dangit, git!](https://dangitgit.com/)