# ტრადიციული ვებ აპლიკაციები

მაგალითში მოყვანილი აპლიკაციის მთავარი გვერდი მუშაობს, როგორც _ტრადიციული ვებ აპლიკაცია_. როცა შედიხარ გვერდზე, ბრაუზერს მოაქვს HTML დოკუმენტი თავისი სტრუქტურით და ტექსტური შემცველობით სერვერიდან.

ეს დოკუმენტი ფორმირებულია სერვერის მიერ. ის შეიძლება იყოს  სტატიკური ტექსტ ფაილი, რომელიც შენახულია სერვერის დირექტორიაში. სერვერს ასევე შეუძლია ამ დოკუმენტის ფორმირება დინამიურად, აპლიკაციის კოდის მეშვეობით, მაგალითად, მონაცემთა ბაზიდან მონაცემის გამოყენებით. მაგალითში მოყვანილი აპლიკაციის კოდი შექმნილია დინამიურად, იმიტომ რომ იგი შეიცავს ინფორმაციას შექმნილი შენიშვნების (notes) შესახებ.

მთავარი გვერდის HTML კოდი:

![](../.gitbook/assets/4e.png)

_ჯერჯერობით არარის აუცილებელი ეს კოდი გაარჩიოთ._

ეს HTML კონტენტი შენახულია როგორც string ფორმატის ტემპლეიტი (template), რომელიც იძლევა მის შიგნით ცვლადების აღქმის, წაკითხვის საშუალებას. ამ მთავარი გვერდის  დინამიურად ცვლადი ნაწილი, ანუ შენახული შენიშვნების (note) რიცხვი (კოდში როგორც `noteCount`), შეიცვლება რიცხვით (კოდში `notes.length`).

კოდებს შორის HTML-ის წერა რათქმაუნდა ჭკვიანური არ არის, მაგრამ ეს ტრადიციული, PHP პროგრამისტებისთვის ჩვეულებრივი მოვლენა იყო.

ტრადიციულ ვებ აპლიკაციაში ბროუზერი არის "ჩლუნგი". მას მოაქვს მხოლოდ HTML მონაცემები სერვერიდან და მთელი აპლიკაციის ლოგიკა იმყოფება სერვერზე. სერვერი შეიძლება შეიქმნას, მაგალითად, Java Spring-ის გამოყენებით, როგორიცაა ჰელსინკის უნივერსიტეტის კურსის საიტი [Web-palvelinohjelmointi](https://courses.helsinki.fi/fi/tkt21007/119558639), Python Flask-ის გამოყენებით (როგორც კურსი [tietokantasovellus](https://materiaalit.github.io/tsoha-18/)) ან [Ruby on Rails](https://rubyonrails.org/)-ის გამოყენებით.

აქ მოყვანილი მაგალითი იყენებს [Express](https://expressjs.com/)-ს, Node.js-სგან. ეს კურსი შემდეგშიც გამოიყენებს Node.js და Express-ს სერვერების შექმნისთვის.